66 ΗΣΙΟΔΟΤ

έμμεναι, εἰ μείζω γε δίκην ἀδικώτερος ἕξει·
[ἀλλά τόγ’ οάπω ἔολπα τελεῖν Δία τερπικέραυνου.]

Ὠ Πέρση, σὺ δὲταῦτα μετά φρεσὶ βάλλεο σῇσι,
καί νυ δίκης ἐπάκουε, βίης δ’ έπιλάθεο πάμπαν. 275
τόνδε γάρ ἀνθρώποισι νόμον διέταξε Κρονίων,
ἰχθύσι μέν καί θηρσὶ καί οἰωνοῖς πετεηνοῖς,
ἐσθέμεν ἀλλήλους, ἐπεὶ οά ἀίκη έστίν έν αὐτοῖς·
ἀνθρώποισι δ’ ἔδωκε δίκην, ἣ πολλὸν ἀρίστη
γίγνεται. εἰ γάρ τίς κ’ έθέλη τά δίκαι’ ἀγορεύειν 280
γιγνώσκων, τῷ μέν τ’ ὄλβον όιόοῖ εὐρύοπα Ζεύς·
ὃς ἀί κε μαρτυρίῃσιν ἑκών ἐπίορκον ὀμόσσας
ψεύσεται, έν δὲ δίκην βλάψας νήκεστον ἀασθή,
τοῦ θέτ’ ἀμαυροτέρη γενεή μετόπισθε λέλειπται·
ἀνδρὸς δ’ εὐόρκου γενεή μετόπισθεν ἀμείνων. 285

Σοί δ’ ἐγώ έσθλά νοέων έρέω, μέγα νήπιε Πέρση.
τήν μέν τοι κακότητα καί ἰλαδὸν ἔστιν ἑλέσθαι
ῥηϊδίως· ὀλίγη μὲν ὁδός, μάλα δ’ έγγόθι ναίει.
τής δ’ ἀρετής ἰθρώτα θεολ προπάροιθεν ἔθηκαν
ἀθάνατοι· μακρὸς δέ καὶ όρθιος οἰμος ές αὐτὴν 290
καί τρηχὺς τοπρώτον· ἐπήν δ’ εἰς ἀκρον ἵκηται,
βηϊὸίη δή ἔπειτα πέλει, χαλεπή περ ἐοῦσα.

Οὗτος μὲν πανάριστος, ὃς αὐτῷ πάντα νοήση,
φρασσάμενος τά κ’ ἔπειτα καὶ ές τέλος ήσιν ἀμείνω·
ἐσθλὸς θ’ αὖ κάκεῖνος, ὃς εὖ εἰπόντι πίθηται· 295
ὃς δέ κε μήτ’ αὐτὸς νοέη μήτ’ ἀλλον ἀκοόων

έν θυμῷ βάλληται, ό δ’ αὖτ’ ἀχρήιος ἀνήρ.

 

