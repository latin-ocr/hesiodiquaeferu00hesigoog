ΑΣΠΙΣΗΡΑΚΛΕΟΤΣ. 51

σμερδαλέον θ’ ἵπποισιν ἐκέκλετο· τοὶ δ’ ὑπ’ ὀμοκλῆς

ῥίμφ’ ἔφερον θοὸν ἄρμα κονίοντες πεδίοιο.

ἐν γάρ σφιν μένος ἧκε θεὰ γλαυκῶπις Ἀθηύη

αίγίδ’ ἀνασσείσασα· περιστονᾶχιζε δέ γαῖα.

τοὶ δ’ ἄμυδις προγένοντ’ ἴκελοι πυρί ήέ θυέλλη, 345

Κύκνος θ’ ἱππόδαμος καὶ ’Ἁρης ἀκόρητος ἀϋτῆς.

τῶν ἵπποι μέν ἔπειθ’ ὑπεναντίοι ἀλλήλοισιν

ὀξεῖα χρέμισαν, περί δέ σφισιν ἄγνυτο ἠχώ.

τὸν πρότερος προςέειπε βίη Ἡρακληείη·

Κύκνε πέπον, τί νυ νῶιν ἐπίσχετον ὠκέας ἴπ-

πους, 350

ἀνδράσιν οἵτε πόνου καὶ ὀϊζύος ἴδριές εἰμεν,

ἀλλά παρέξ ἔχε δίφρον ἐέξοον ἡδέ κελεύθου

εἶκε παρέξ ίέναι. Τρηχῖνα δέ τοι παρελαύνω

ἐς Κήύκα ἄνακτα· ὁ γὰρ δυνᾶμει τεκαὶ αίδοί

Τρηχῖνος προβέβηκε, σύ δ’ εὖ μύλα οἶσθα καὶ αύ-
τός· 355

τοῦ γὰρ ὀπυίεις παῖδα Θεμιστονόην κυανῶπιν.

ὦ πέπον, ού μὲν γάρ τοι ’Ἁρης θανᾶτοιο τελευτὴν

ἀρκέσει, εί δὴ νῶι· συνοισόμεθα πτολεμίζειν.

ἤδη μέν τί ἔ φημι καί ἄλλοτε πειρηθῆναι

ἔγχεος ἡμετέρου, ὅθ’ ὑπὲρ Πύλου ἠμαθόεντος 360

ἀντίος ἔστη έμεῖο, μα’χης ἄμοτον μενεαίνων.
τρὶς μέν ἐμῷ ὑπὸ δουρί τυπεὶς ἠρείσατο γαίη,
οὐταμένου σάκεος, τὸ δέ τέτρατον ἤλασα μηρόν,
παντὶ μένει σπεύδων, διᾶ δέ μέγα σαρκὸς ἄραξα·
πρηνὴς δ’ ἐν κουίησι χαμαὶ πέσεν ἔγχεος ὁρμῇ. 366
ἔνθα κε δὴ λωβητὸς ἐν ἀθανάτοισιν ἐτύχθη,
χερσὶν ὕφ’ ημετέρησι λιπὼν ἔναρα βροτόεντα.

Ὣς ἔφατ’· οὐδ’ ἄρα Κύκνος ἐϋμμελίης ἐμενοίνα

. 4*

 

