ΘΕΟΓΟΝΙΑ. 11

τὸν μέν ἀρ’ ἐξενάριξε βίη Ἡρακληείη
βουσὶν ἐπ’ εἰλιπόδεσσι περιρρύτῳ είν Ἐρυθείη, 290
ήματι τῷ ότε περ βοῦς ήλασεν εὐρυμετώπους
Τίρυνθ’ εἰς ίερήν, διαβάς πόρου Ὠκεανοῖο, ’
’Όρθον τε κτείνας καὶ βουκόλου Εὐρυτίωνα
σταθμῷ ἐν ἠερόεντι πέρην κλυτοῦ Ὠκεανοῖο.

Ἡ δ’ ἔτεκ’ ἀλλο πέλωρον, ἀμήχανον, οὐδὲ ἐοικὸς 295
θνητοῖς ἀνθρώποις οὐδ’ ἀθανάτοισι θεοῖσι,
σπῆι ἔνι γλαφυρῷ, θείην κρατερόφρον’ Ἔχιδναν,
ήμισυ μὲν νύμφην ἑλικώπιδα, καλλιπάρηου,
ήμισυ δ’ αὖτε πέλωρον όφιν, δεινόν τε μέγαν τε,
Ι[αίόλον ιόμηστήυ, ζαθέης ὑπὸ κεύθεσι γαίης. 300
ἔνθα δέ οί σπέος ἐστι κάτω κοίλη ύπδ πέτρη

ἕνθ’ ἀρα οί δάσσαντο θεοὶ κλυτά δώματα ναίειν]

η δ’ ἔρυτ’ είν Ἀρίμοισιν ὑπὸ χθόνα λυγρὴ Ἔχιδνα,

ἀθάνατος νύμφη καὶ ἀγήραος ήματα πάντα. 305
Τῇ δέ Τυφάονά φασι μιγήμεναι ἐν φιλότητι,

δεινόν θ’ ὑβριστήν τ’ ἀνεμον ἑλικώπιδι κούρη·

ή δ’ ὑποκυσαμένη τέκετο κρατερόφρονα τέκνα.

’Όρθον μὲν πρῶτον κύνα γείνατο Γηρυονῆι·

δεύτερον αὖτις έτικτεν ἀμήχανον, ούτι φατειὸν 310

Κέρβερον, ὠμηστήν, Ἀΐδεω κύνα χαλκεόφωνον,

πεντηκοντακέφαλον, ἀναιδέα τε κρατερόν τε·

τὸ τρίτον Ὕδρην αὖτις ἐγείνατο, λυγρά ίδυῖαν “

Λερναίην, ἣν θρέψε θεά λευκώλενος Ἥρη,

ἀπλητον κοτέουσα βίη Ἡρακληείη. 315
καὶ τήν μέν Διὸς υίός ἐνήρατο νηλέι χαλκῷ
Ἀμφιτρυωνιάδης σὺν ἀρηιφίλῳ Ἰολάῳ

Ηρακλέης βουλῇσιν Ἀθηναίης ἀγελείης.

 

