οεονοΝΙΑ. 31

Αὐτάρ ἐπεί ῥα πόνον μάκαρες θεολ ἐξετέλεσσαν,
Τιτήνεσσι δὲ τιμάων κρίναντο βίηφι,
δή ῥα τότ’ ι’ότρυνον βασιλευέμεν ήδδ ἀνάσσειν
Γαίης φραδμοσύνῃσιν Ὀλύμπιον εὐρύοπα Ζήν
ἀθανάτων· ὁ, δὲ τοῖσιν, έύ διεδάσσατο τιμάς. 885
Ζεύς δὲ θεῶν βασιλεύς πρωτην άλογον θέτο Μήτιν,
πλεῖστα θεῶν τε ἰδυῖαν ἰδέ θνητῶν ἀνθρώπων.
ἀλλ’ ὅτε δή ῤ’ ἤμελλε θεάν γλαυκῶπιν ’Λθήνην
τέξεσθαι, τότ’ ἔπειτα δόλφ φρένας ἐξαπατήσας Ι
αἱμυλίοισι λόγοισιν ἑήν ἐσκάτθετο νηδύν 890
Γαίης φραδμοσύνῃσι καί Οὐρανοῦ ἀστερόεντος.
τάς γάρ οἰ φρασάτην, ’ίνα μή βασιληίδα τιμήν
άλλος ἔχη Διὸς άντὶ θεῶν αἰειγενετάων.
ἐκ γάρ τῆς εἵμαρτο περίφρονα τέκνα γενέσθαι·
πρωτην μὲν κούρην γλαυκώπιδα Τριτογένειαν 895
ἴσον ἔχουσαν πατρί μένος καὶ ἐπίφρονα βουλήν·
αὐτάρ ἔπειτ’ άρα παῖδα θεῶν βασιλήα καί άνδρῶν
ἤμελλεν τέξεσθαι, ὑπέρβιον ήτορ ἔχοντα·
ἀλλ’ άρα μιν Ζεύς πρόσθεν ἑὴν ἐσκάτθετο νηδύν,
[ὡς δή οἰ φράσσαιτο θεά άγαθόν τε κακόν τε] 900
Δεύτερον ἠγάγετο λιπαρήν (θέμιν, ή τέκεν Ὥρας,
Εὐνομίην τε Δίκην τε καί Εἰρήνην τεθαλυῖαν,
αἵτ’ ἔργ’ ὠρεύουσι καταθνητοῖσι βροτοῖσι,
Μοίρας θ’, ής πλείστην τιμήν πόρε μητίετα Ζεύς,
Κλωθώ τε Λάχεσίν τε καὶ Ἄτροπον, αἵτε διδοῦσι 905
θνητοῖς άνθρύποισιν ἔχειν άγαθόν τε κακόν τε.
Τρεῖς δέ οί Εὐρυνόμη Χάριτας τέκε καλλιπαρῄους,
[Ὠκεανοῦ κούρη, πολυήρατον εἰδος έχουσα,]
Ἀγλαΐην τεκαὶ Εὐφροσύνην Θαλίην τ’ ἐρατεινήν·
τῶν καί άπὸ βλεφάρων έρος εἰβετο δερκομενάων 910

 

